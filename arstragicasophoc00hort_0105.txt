ΙΙΙ. (8) TRAGIC IRONY OF SHAKSPERE. 81

ironiam <si qua inerat) nulla ratione dispicere
poterant spectatores, quippe qui tragoediae exitum
providere nequirent. Sed Shaksperius tamen, qua
erat arte, qua subtilitate, temporis intervallis inter-
ponendis, loco crebrius mutando, actores denique
persaepe secum loquentes singulos inducendo,l
rem totam spectatoribus adeo patefaciebat et illus-
trabat, ut exitum tragoediae plerumque possent
providere. Macbethum enim, ut exemplum profer-
amus, nunc uxore persuadente consilia ineuntem,2
nunc dubitatione exagitatum? nunc consilia vix
intermissa rursus ab integro maturantem4 ante
ipsos oculos intuemur. Haud aliter uxor Mac-
bethi qualis sit, quanta crudelitate, quanta
audacia, quanta animi firmitate instincta, elucet
longe antequam ad scelus ipsum propositum
una cum Macbetho aggreditur.⁵ Quae cum ita
sint, spectatores, animis suspensis exspectantes,
quid sit eventurum facile antea intellegunt ;
unde non possunt quin tragica rerum ironia
quam maxime sollicitentur. Cui enim non in
mentem statim occurrit Rex ille Duncanus, vir Maca
summa liberalitate, magnanimitate insigni, qui
Macbethum nulla unquam iniuria affecerat, contra,
pro tot tantisque meritis ad amplissimos honores
iam perduxerat? Ad eundem Macbethum igitur
quasi ad intimum amicum deversurus, nullo timore,
suspicione nulla incedit. Nec non castellum ipsum

¹ Vid. supra, p. 41 et n. 3.
² Shakspere, Macbeth, I. v. 57 sqq.
²² Shakspere, Macbedz, Ι. vii. 1-58.
‘¹ Shakspere‚ Machala, I. vii. 72-82.
⁵ Shakspere, Machala, I. v.-vii.

F

