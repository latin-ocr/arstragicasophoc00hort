III. (3) SHAKSPERE'S TREATMENT OF MATERIAL. 63

nem fortasse iam satis scrutati, non possumus
quin summum et perfectissimum esse artificem
libenter eum confiteamur. Nec aliud de Shak·
sperio concedendum est, quippe qui arte nova
adhibita, ratione usus dissimillima, cumulum tamen
perfectionis non minorem suis fabulis attulerit.
Shaksperius enim, id quod nequibant Graeci
poetae (quibus non nisi fabulas certas tractare
licuit1)‚ tragoediarum materiam multiplicem vari-
amque, nunc ex antiquitatis vel aetatis recentioris
historia, nunc ex fabulis commenticiis, nunc ex
tragoediis iam compositis assumptam, hanc om-
nem, ut supra commemoravimus,2 ad scenam
componebat. Non mirum igitur, si plurimas quas
tractavit fabulas spectantium perpauci antea audi-
erant. Quae cum ita essent, maximam commu-
tandi licentiam Shaksperio spectatores dederunt.
Quid ergo sibi permitteret, Rege Learo contem-
plando facilius perspiciemus. Fabulam vero hanc
ex annalibus Britanniae antiquis excerptam,3 de
qua nescioquis tragoediam iam composuerat,4
usurpatam ita tractavit Shaksperius‚ ut ipsum
exitum ultro commutaret. Secundum enim an-
nales, Rex Learus Gallis simul adiuvantibus
regnum reductus recuperavit; postea Rege iam
mortuo, Cordelia ab iniquis sororum filiis oppressa

¹ Vid. supra, p. 52.

2 Supra, p. 53.

3 Raphael Holinshed, T lte Claronicles of England, Scotlandss‚ and
lrelande, vol. Ι. (1577), Pars i. (The Historz'e ιγ’ Englande), pp. 19,
20. Cf. etiam W. Aldis Wright, Slcakespeare‚ Sclect Plays: Χίης Lear
(1875), p. V.

4 T lze T rue C lzrom'cle History (gf A'ing [εἰν and lzz's tlzree daughters,
Gonorill‚ Ragau and Cordella. Vid. Aldis Wright, op. cit„ p. xiii.

S ltakspere:

[ι’. Lear.

